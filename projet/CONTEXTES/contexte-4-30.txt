
   Dalam perkembangan berkaitan, beliau memaklumkan usaha mengatur
   pertemuan antara wakil Kementerian Kesihatan dengan wakil kumpulan
   antivaksin masih belum berhasil.

   Beliau berkata, cadangan untuk mengadakan perjumpaan dengan golongan
   itu adalah bagi memberikan penerangan berkaitan kepentingan vaksin.

   “Saya mencadangkan perjumpaan dengan golongan antivaksin adalah bagi
   memberi penerangan kerana saya bimbang mereka mendapat maklumat yang
   salah atau persepsi yang salah, anggapan yang salah.

   “Tapi setakat ini, tidak ada (kumpulan antivaksin) yang ‘respons’
   dengan saya… tidak ada respons, ‘nobody say yes’… mereka tak nak
   (jumpa),” katanya.

   Beliau berkata demikian ketika diminta mengulas status cadangan
   dikemukakan dalam sidang Dewan Rakyat pada 17 Oktober lalu untuk
   mengadakan perjumpaan dengan kumpulan antivaksin yang masih dengan
   pendirian menolak pengambilan vaksin Covid-19 ditawarkan secara percuma
   oleh kerajaan.

