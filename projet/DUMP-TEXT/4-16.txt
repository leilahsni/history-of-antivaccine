   IFRAME: https://www.googletagmanager.com/ns.html?id=GTM-4Z4C

   X

   Kindly register in order to view this article
   !

   (BUTTON) logo PREMIUM
     * sinarpremium logo
     * English
     * Berita
     * Suara Sinar
     * Video
     * Khas
     * Lifestyle
     * E-Paper
     * Terkini
     * Pengiklanan
     *  Sign in
     *  Sign Up

   PREMIUM  Sign Up  Sign in
   Ahad | 02 Januari 2022
   ____________________

   [sinar_facebook.png]
   SinarHarian
   [sinar_twitter.png]
   SinarOnline
   [sinar_youtube.png]
   SinarHarian
   [sinar_instagram.png]
   sinarharian
   [sinar_telegram.png]
   Sinar Harian Official
   [sinar_tiktok.png]
   sinarharianonline
   [sinar_whatapps.png]
   Sinar Harian Official

   >> SUARA SINAR > Analisis Sinar > Bersemukalah dengan antivaksin

Bersemukalah dengan antivaksin

   LIZA MOKHTAR | | 20 Oktober 2021
   A
   A

   HANYA berbaki kurang tiga bulan sebelum kita meninggalkan tahun 2020
   yang menjadi saksi bisu kejamnya pandemik Covid-19 terhadap kehidupan
   manusia.

   Kematian insan tersayang, kehilangan pekerjaan dan kegelinciran ekonomi
   rakyat yang menyaksikan ramai terpaksa berusaha keras demi sesuap nasi
   merupakan antara episod duka yang meninggalkan trauma mendalam namun
   apakan daya, suka atau tidak, Covid-19 akan terus mendampingi kita.

   Menteri Kesihatan, Khairy Jamaluddin Abu Bakar berkata, negara masih
   dalam fasa pendemik Covid-19 tetapi perlahan-lahan sedang mengorak
   langkah beralih ke fasa endemik.

   “Endemik ini bermaksud penyakit ini masih wujud dalam sesuatu
   masyarakat tetapi kejadiannya adalah sangat rendah, kes tidak banyak,
   kemasukan ke ICU rendah dan jumlah mereka yang terkorban juga sangat
   rendah,” jelas beliau.

   Pada 18 Oktober lalu, negara merekodkan sejumlah 5,434 kes Covid-19
   sekali gus rekod yang terendah sejak 28 Jun lalu tetapi trend penurunan
   kurang daripada 10,000 kes itu bukan menandakan satu kemenangan mutlak.

   Hal ini disebabkan sifat virus yang sentiasa bermutasi kepada varian
   baharu yang lebih licik. Dek kerana itu sebagai masyarakat
   bertanggungjawab, kita tidak sesekali boleh lalai dalam mematuhi
   prosedur operasi standard (SOP) dalam mengekang penularan virus
   pembunuh tersebut. Namun satu perkara yang lebih menakutkan daripada
   mutasi virus Covid-19 adalah kedegilan golongan antivaksin yang memilih
   untuk menolak vaksin tanpa sebab munasabah.

   Lebih menjengkelkan, ada golongan antivaksin tanpa segan silu turut
   mempertikaikan mengapa mereka dinafikan hak untuk menikmati 'kebebasan'
   dan kelonggaran seperti mana golongan yang telah lengkap divaksin.

   Situasi membabitkan golongan antivaksin ini mengundang Khairy untuk
   berkata, kerajaan akan 'menyusahkan' hidup golongan yang memilih untuk
   tidak menerima vaksin Covid-19.
   Disyorkan artikel ini:
     * ‘Saya bukan kecewa, hanya meluahkan kekesalan’
     * Vaksin, cabaran mendepani Covid-19
     * Antara Euro 2020 dan vaksin Malaysia

   “Mungkin berbunyi sedikit kasar tetapi pendekatan kita juga adalah
   untuk ‘menyusahkan’ hidup mereka yang memilih untuk tidak menerima
   vaksin.

   "Ini kerana anda sendiri memilih untuk tidak divaksin, melainkan anda
   tidak boleh menerimanya atas faktor kesihatan dan dikecualikan dalam
   aplikasi MySejahtera. Bagaimanapun, jika sebaliknya, memang kami akan
   susahkan hidup anda," tegas Khairy.

   Pada masa sama, Perdana Menteri, Datuk Seri Ismail Sabri Yaakob turut
   menegaskan, walaupun suntikan vaksin tidak diwajibkan buat masa ini
   namun sebagai manusia, harus ada rasa tanggungjawab membantu melindungi
   orang lain, mengurangkan risiko jangkitan dan mengurangkan keseriusan
   kesan penyakit jika dijangkiti dengan mengambil vaksin Covid-19.

   Mutakhir, Kementerian Kesihatan Malaysia (KKM) turut bercadang untuk
   bersemuka dengan kumpulan antivaksin bagi memberi penerangan berhubung
   vaksin Covid-19 berdasarkan kajian klinikal sahih. Menariknya, 'drama'
   antivaksin ini bukan sahaja berlaku di Malaysia yang telah mencapai 90
   peratus populasi dewasa lengkap dos suntikan vaksin Covid-19 malah ia
   turut berlaku di luar negara.

   Menurut artikel portal healthline.com, isu penolakan vaksinasi bukan
   satu perkara baharu dan ia boleh berlaku disebabkan beberapa faktor.

   Di Amerika Syarikat misalnya, ramai menolak vaksin kerana berpendapat
   risiko adalah melebihi faedah. Dapat dilihat, kebanyakan ibu bapa di
   negara Uncle Sam itu memperkatakan tentang risiko kesihatan termasuk
   autisme sebagai antara akibat yang bakal diterima sekiranya mendapatkan
   vaksinasi.

   Tidak kurang juga yang beralasan, skeptikal terhadap sains (yang tidak
   mereka fahami) dan tidak percayakan kerajaan. Mereka berpendapat,
   syarikat farmaseutikal dan saintis hanya mahu menjual produk tanpa
   mengendahkan kesan memudaratkan terhadap pengguna.

   Apa pun alasan golongan antivaksin yang enggan menerima suntikan
   Covid-19, janganlah terus berdegil dan elaklah sampai ke tahap ada
   pemimpin negara kita yang mengeluarkan usul luar kotak seperti Presiden
   Filipina, Rodrigo Duterte yang mahu golongan antivaksin disuntik ketika
   tidur.

   * Liza Mokhtar ialah wartawan Premium Sinar Harian
   < Previous PageNext Page >
   Dapatkan laporan yang lebih eksklusif dan kritis, sila layari Sinar
   Premium
     * antivaksin
     * vaksin Covid-19

   × Paling Terkini: Terengganu gagal wujudkan peluang pekerjaan: Raja
   Bahrin
   Artikel Berkaitan
   [no-image.png]
   KHAS
   PICK buka laluan untuk 'merdeka' daripada Covid-19: Petugas kesihatan
   by
   [no-image.png]
   KHAS
   Rakyat tidak dibenarkan pilih jenis vaksin Covid-19
   by MOHD HAFIZ ISMAIL
   [no-image.png]
   BERITA
   Jurujual diberkas tipu jual vaksin Covid-19
   by MUHAMMAD AFHAM RAMLI
   [no-image.png]
   GLOBAL
   Konsert besar-besaran dihadiri 5,000 penonton uji vaksin Covid-19
   by TERJEMAHAN SINAR HARIAN
   [no-image.png]
   SUARA SINAR
   Perhebatkan proses vaksinasi Covid-19
   by AZIE YAHAYA
   [no-image.png]
   KOLUMNIS
   Peranan Tuhan dan vaksin Zionis
   by DR MOHAMED HATTA SHAHAROM
   Artikel ini ialah ©️ 2018 Hakcipta Terpelihara Kumpulan Karangkraf.
   Sebarang salinan tanpa kebenaran akan dikenakan tindakan undang-undang
     * TERKINI
     * POPULAR

   1
   Terengganu gagal wujudkan peluang pekerjaan: Raja Bahrin
   2
   Laluan dipenuhi sisa banjir di Kampung Tengah ditutup...
   3
   Polis, tentera Indonesia siasat sindiket seludup PATI ke...
   4
   Penutupan bekalan lalui proses lazim: TNB
   5
   UUM hantar wakil keluarga pelajar kemalangan ke Curacao,...

Newsletter

   Berita Telus & Tulus hanya untuk anda setiap hari. Langgan Sekarang!

   ____________________
   ____________________
   [X] NewSinarHarian2020.csv
   [ ] Saya telah memahami dan bersetuju dengan Polisi Data Peribadi.

   Langgan (dismissForm) X

   footer-logo
   Sinar Karangkraf Sdn. Bhd.
   Lot 1, Jalan Renggam 15/5,
   Off Persiaran Selangor, Seksyen 15,
   40200 Shah Alam, Selangor Darul Ehsan
   603.5101.7388
   603.5101.7333
   [email protected]
   IKUTI KAMI
   footer-FACEBOOK
   footer-TWITTER
   footer-INSTAGRAM
   footer-YOUTUBE
   footer-INSTAGRAM
   footer-TELEGRAM
   footer-DAILYMOTION
   BERITA
   Premium Berita Edisi Global E-Paper Lifestyle Suara Sinar Kolumnis
   Video Khas
   UMUM
   Hubungi Kami Kerjaya Syarat dan Penafian Polisi Data Peribadi
   RANGKAIAN KAMI
   Kumpulan Karangkraf Grup Buku Ultimate Print
   PENGIKLANAN
   iklan.sinarharian.com.my
   app-store
   google-play
   huawei-app

   © 2018 All Rights Reserved • Karangkraf Group • © 2018 Hakcipta
   Terpelihara • Kumpulan Karangkraf
