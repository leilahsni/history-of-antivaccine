   IFRAME: https://www.googletagmanager.com/ns.html?id=GTM-4Z4C

   X

   Kindly register in order to view this article
   !

   (BUTTON) logo PREMIUM
     * sinarpremium logo
     * English
     * Berita
     * Suara Sinar
     * Video
     * Khas
     * Lifestyle
     * E-Paper
     * Terkini
     * Pengiklanan
     *  Sign in
     *  Sign Up

   PREMIUM  Sign Up  Sign in
   Ahad | 02 Januari 2022
   ____________________

   [sinar_facebook.png]
   SinarHarian
   [sinar_twitter.png]
   SinarOnline
   [sinar_youtube.png]
   SinarHarian
   [sinar_instagram.png]
   sinarharian
   [sinar_telegram.png]
   Sinar Harian Official
   [sinar_tiktok.png]
   sinarharianonline
   [sinar_whatapps.png]
   Sinar Harian Official

   >> BERITA > Nasional > Antivaksin boleh dipenjara, denda RM50,000
   kerana sebar berita palsu

Antivaksin boleh dipenjara, denda RM50,000 kerana sebar berita palsu

   NUR IFTITAH ROZLAN | | 16 Oktober 2021
   Pakar menyokong tindakan KKM yang membuat laporan polis terhadap
   golongan antivaksin. (Gambar kecil, Khairil Azmin)
   A
   A

   SHAH ALAM - Kebebasan bersuara rakyat Malaysia seperti yang
   diperuntukkan dalam perkara 10(1)(a) Perlembagaan Persekutuan mempunyai
   had dan tidak sesekali melindungi aktiviti penyebaran berita palsu
   serta fitnah terhadap pihak berkuasa, kerajaan mahupun individu.

   Pakar Undang-undang dan Perlembagaan daripada Universiti Islam
   Antarabangsa Malaysia (UIAM), Profesor Madya Dr Khairil Azmin Mokhtar
   berkata, setiap negara mempunyai batasan atau sekatan yang sama
   terhadap kebebasan bersuara.

   Beliau berkata, sebarang kenyataan palsu atau fitnah yang didorong oleh
   niat jahat akan berhadapan tindakan undang-undang.

   Katanya, ini termasuk penyebaran maklumat palsu berkenaan vaksin
   Covid-19 sama ada menerusi khidmat pesanan ringkas (SMS) atau media
   sosial oleh golongan antivaksin di mana mereka boleh didakwa di bawah
   Seksyen 211 dan 233 Akta Komunikasi dan Multimedia 1998.

   "Sekiranya didapati bersalah, golongan tersebut boleh didenda tidak
   lebih RM50,000 atau dipenjara tidak lebih setahun, atau kedua-duanya,"
   katanya.

   Menurutnya, individu yang cuba untuk memutar belit fakta dan salah
   lapor maklumat dengan sengaja biasanya dibuat dengan niat dan tujuan
   jahat tertentu.

   “Ini pastinya akan menggugat ketenangan dan ketenteraman awam, malah
   dikhuatiri menimbulkan kemarahan serta ketegangan dengan pihak
   kesihatan yang berusaha memelihara kesihatan awam.

   “Kita tidak mahu usaha kerajaan untuk mengatasi pandemik Covid-19
   terhalang disebabkan oleh fakta dan berita yang palsu atau diputar
   belit.
   Disyorkan artikel ini:
     * Suri rumah didenda RM12,000 sebar video tidak benar tentang vaksin
     * Lelaki reka cerita keluarga maut akibat Covid-19 dipenjara 3 tahun
     * Kes sebar berita palsu turun berbanding PKP 1.0

   “Biasanya antivaksin ini akan menyebarkan maklumat palsu melalui media
   sosial seperti WhatsApp, Facebook dan Telegram hingga menyebabkan
   perkara yang tidak betul pun akan berkembang dengan meluas, akhirnya
   berlaku salah faham,” katanya kepada Sinar Harian pada Jumaat.

   Khairil Azmin turut mengakui bahawa berita palsu yang dikeluarkan akan
   memburukkan lagi keadaan dan menjejaskan usaha kerajaan dalam
   memastikan setiap rakyat di negara ini menerima vaksinasi lengkap.

   “Contohnya, kita lihat masih ada yang mempertikaikan dan menafikan
   hasil penyelidikan vaksin yang diluluskan Kementerian Kesihatan
   Malaysia (KKM).

   “Mereka akan cuba untuk menularkan dan mensensasikan laporan palsu
   serta negatif berkaitan vaksin untuk mengubah pendirian individu lain.

   “Ini sekali gus membuat ramai rakyat berbelah bahagi dan menjatuhkan
   keyakinan mereka terhadap pengambilan vaksin Covid-19,” jelasnya.

   Pada Jumaat, Menteri Kesihatan, Khairy Jamaluddin Abu Bakar dalam
   ciapan di Twitter menggesa pihak berkuasa menjalankan siasatan segera
   terhadap kumpulan antivaksin yang menyebarkan dakwaan dan berita palsu
   mengenai vaksin Covid-19.

   Khairy turut memaklumkan bahawa KKM sudah mengambil langkah dengan
   membuat beberapa laporan polis terhadap golongan tersebut.

   Mengulas lanjut, Khairil Azmin berkata, kerjasama yang lebih proaktif
   melibatkan organisasi-organisasi berkaitan perlu dijalankan segera bagi
   mengekang tindakan kumpulan antivaksin yang dilihat semakin berani dan
   keterlaluan.

   “Suruhanjaya Komunikasi dan Multimedia Malaysia (SKMM) dengan
   Kementerian Dalam Negeri (KDN) melalui Polis Diraja Malaysia (PDRM)
   boleh meningkatkan lagi usaha dan kerjasama mengekang penyebaran berita
   palsu terutama berkaitan vaksin Covid-19 menggunakan kuasa dan
   undang-undang sedia ada.

   “Mungkin KDN juga boleh bekerjasama dengan KKM kerana isu ini turut
   melibatkan hal berkaitan penyelidikan perubatan dan kesihatan.

   “Malah pihak berkuasa agama juga boleh memainkan peranan kerana
   terdapat dakyah palsu membabitkan isu halal dan haram serta hukum
   syariah berkaitan vaksin Covid-19,” ujar beliau.
   < Previous PageNext Page >
   Dapatkan laporan yang lebih eksklusif dan kritis, sila layari Sinar
   Premium
     * Antivaksin
     * berita palsu

   × Paling Terkini: Terengganu gagal wujudkan peluang pekerjaan: Raja
   Bahrin
   Artikel Berkaitan
   [no-image.png]
   BERITA
   Guru tuisyen didakwa sebar berita palsu di bawah Ordinan Darurat
   by FARAH SHAZWANI ALI
   [no-image.png]
   BERITA
   Lelaki sebar berita palsu hingga raih derma RM91,000 direman
   by
   [no-image.png]
   BERITA
   Lelaki didakwa sebar berita palsu
   by NOOR AINON MOHAMED
   [no-image.png]
   BERITA
   Pegawai Imigresen didenda RM50,000 bantu lepas warga asing
   by NOOR AZLIDA ALIMIN
   [no-image.png]
   EDISI
   MRC sumbang RM50,000 bantu urus jenazah Covid-19
   by NORAFIZA JAAFAR
   [no-image.png]
   BERITA
   Kerani didakwa guna dokumen palsu sebabkan bank rugi RM4.14 juta
   by
   Artikel ini ialah ©️ 2018 Hakcipta Terpelihara Kumpulan Karangkraf.
   Sebarang salinan tanpa kebenaran akan dikenakan tindakan undang-undang
     * TERKINI
     * POPULAR

   1
   Terengganu gagal wujudkan peluang pekerjaan: Raja Bahrin
   2
   Laluan dipenuhi sisa banjir di Kampung Tengah ditutup...
   3
   Polis, tentera Indonesia siasat sindiket seludup PATI ke...
   4
   Penutupan bekalan lalui proses lazim: TNB
   5
   UUM hantar wakil keluarga pelajar kemalangan ke Curacao,...
   1
   Meminjam dari masa depan lebih tinggi kosnya: Pengarah...
   2
   'Mengapa tiada tindakan hentikan pembalakan Sungai...
   3
   RFID perlu lebih promosi dan penjelasan
   4
   Luruan monsun dijangka berterusan sehingga Selasa
   5
   KPT akan memudah cara urusan pelajar UUM kemalangan di...

Newsletter

   Berita Telus & Tulus hanya untuk anda setiap hari. Langgan Sekarang!

   ____________________
   ____________________
   [X] NewSinarHarian2020.csv
   [ ] Saya telah memahami dan bersetuju dengan Polisi Data Peribadi.

   Langgan (dismissForm) X

   footer-logo
   Sinar Karangkraf Sdn. Bhd.
   Lot 1, Jalan Renggam 15/5,
   Off Persiaran Selangor, Seksyen 15,
   40200 Shah Alam, Selangor Darul Ehsan
   603.5101.7388
   603.5101.7333
   [email protected]
   IKUTI KAMI
   footer-FACEBOOK
   footer-TWITTER
   footer-INSTAGRAM
   footer-YOUTUBE
   footer-INSTAGRAM
   footer-TELEGRAM
   footer-DAILYMOTION
   BERITA
   Premium Berita Edisi Global E-Paper Lifestyle Suara Sinar Kolumnis
   Video Khas
   UMUM
   Hubungi Kami Kerjaya Syarat dan Penafian Polisi Data Peribadi
   RANGKAIAN KAMI
   Kumpulan Karangkraf Grup Buku Ultimate Print
   PENGIKLANAN
   iklan.sinarharian.com.my
   app-store
   google-play
   huawei-app

   © 2018 All Rights Reserved • Karangkraf Group • © 2018 Hakcipta
   Terpelihara • Kumpulan Karangkraf
