   EN
   BM
   ZH
   TA
   malaysiakini logo
   MENU
   Berita
   Terkini
   Global
   Sukan
   Seni & Hiburan
   Pendapat
   Kolum
   Surat
   Ulasan
   CartoonKini
   Kini Morning Brief
   Lain-lain
   Makmal Berita
   Laporan Khas
   Wawancara
   Parlimen
   KiniTV
   (BUTTON) Lagi
   (BUTTON) Hubungi Kami
   Paling Popular
   Terkini
   Lagi berita seperti ini
   #kesihatan
   #vaksin
   #antivaksin
   #covid-19
   Lagi berita dari pengarang
   Bernama
   story image story image
   mk-logo
   Berita
   Golongan antivaksin selalu anggap diri mereka betul, kata pakar
   Bernama
   Diterbitkan:  Jun 6, 2021 5:31 AM
   â‹
   Dikemaskini: 5:31 AM

   Golongan antivaksin merupakan individu berfikiran negatif dan tertutup
   minda terhadap pandangan orang lain sekali gus sentiasa menganggap diri
   mereka betul, kata pakar.

   Dekan Pusat Pengajian Psikologi Gunaan, Dasar dan Kerja Sosial
   Universiti Utara Malaysia Prof Madya Dr Abdul Razak Abd Manaf berkata
   golongan itu akan terus mempertahan akan pendirian mereka walau
   â€œdisumbatâ€ dengan pelbagai penjelasan oleh pihak berkuasa.

   Untuk menangani golongan ini, penjelasan yang diberikan itu harus
   berupaya mencabar pendirian yang dipegang mereka, katanya kepada
   Bernama.

   â€œSatu daripada usaha adalah dengan menukar â€˜pre-conceived thoughtâ€™ atau
   idea negatif atau pengalaman buruk yang dialami dengan pendekatan
   kognitif. Dalam konteks ini, penerangan berkaitan pandemik COVID-19 dan
   vaksin perlu dilibatkan usaha bagi mencabar pemikiran dan emosi tidak
   betul tersebut,â€ katanya yang ditemui baru-baru ini.

   Abdul Razak berkata maklumat terlalu banyak dalam media sosial sehingga
   mengelirukan masyarakat juga antara faktor golongan antivaksin tidak
   mempercayai maklumat pihak berkuasa seperti Kementerian Kesihatan
   (KKM).

   â€œKekeliruan dalam masyarakat termasuk pemahaman maksud vaksin. Ini
   mungkin disebabkan kita jarang berhadapan dengan pandemik sebegini.
   Masyarakat jarang menerima vaksin, jadi apabila pemahaman kurang
   berkaitannya, maka pelbagai persepsi negatif dicetuskan,â€ katanya.

   Beliau berkata pemikiran â€˜optimistic biasâ€™ iaitu beranggapan mereka
   tidak akan dijangkiti COVID-19 selepas divaksin juga menyebabkan ada
   masyarakat tidak mempercayai keberkesanan vaksin, apatah lagi selepas
   mengetahui kononnya ada kesan buruk vaksin yang tular menerusi media
   sosial.

   â€œApabila terlalu banyak sangat yang bercerita negatif tentang kesan
   vaksin seperti masih dijangkiti COVID-19 walaupun sudah divaksin, ada
   yang meninggal selepas ambil vaksin, maka masyarakat tidak mempercayai
   vaksinasi akan membantu mereka terpelihara daripada COVID-19. Dalam
   pada itu, kepercayaan kepada informasi lain yang tular pula menjadi
   sandaran untuk melindungi mereka,â€ katanya.

   Sementara itu, Pakar Psikiatri Hospital Pantai Sungai Petani Dr
   Mohammad Farris Iman Leong Abdullah berkata golongan antivaksin tidak
   suka mendapatkan informasi mengenai COVID-19 dan vaksin daripada sumber
   sahih sebaliknya gemar memperoleh maklumat berkaitan menerusi media
   sosial meskipun tanpa bukti kukuh.

   "Mereka juga gemar menyebarkan khabar angin yang diperoleh menerusi
   media sosial seperti Facebook, Twitter dan aplikasi WhatsApp kepada
   orang lain melalui platform sama," katanya.

   Beliau berkata mengikut kajian dari segi psikologi, golongan antivaksin
   lebih mementingkan pendapat mereka sekali gus tidak mempercayai pihak
   berkuasa dan pakar.

   "Mereka tidak percaya kepada golongan seperti saintis, kerajaan dan
   pakar perubatan serta kesihatan. Mereka juga percaya jika mereka
   memberi kepercayaan penuh terhadap doa mereka, tuhan akan makbulkan dan
   mereka tidak akan dijangkiti (COVID-19) dan sentiasa selamat walaupun
   tidak mengambil vaksin," katanya.

   Dr Mohammad Farris Iman berkata kajian juga menyatakan kebanyakan
   golongan antivaksin yang terdiri daripada mereka berumur antara 25 dan
   44 tahun itu akan cuba menguatkan pendapat mereka dengan cara
   mempengaruhi orang lain.

   Golongan ini akan menggunakan media sosial bagi menularkan pandangan
   mereka untuk mendapatkan sokongan lebih besar, katanya.

   - Bernama
   Lihat Komen
   malaysiakini
   Pertanyaan Umum
   +603-7770 0000
   Tentang
   Tentang Malaysiakini
   Staf
   Jawatan Kosong
   Program Latihan
   Pengiklanan
   Langganan
   Sumbangan
   Digital Network
   KiniTV
   VOIZ Asia
   FG Media
   Undi.info
   Kini Academy
   News Metrics
   Terms of use
   Syarat Penggunaan
   Dasar Privasi
   Subscription / Tech Support
   +603-7770 0017
   [email protected]
   Editorial
   [email protected]
   Lokasi
   No. 9, Jalan 51/205A, Off Jalan Tandang, 46050 Petaling Jaya, Selangor
   RSS Feeds
   Berita
   Kolum
   Surat
