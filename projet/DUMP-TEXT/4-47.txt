   EN
   BM
   ZH
   TA
   malaysiakini logo
   MENU
   Berita
   Terkini
   Global
   Sukan
   Seni & Hiburan
   Pendapat
   Kolum
   Surat
   Ulasan
   CartoonKini
   Kini Morning Brief
   Lain-lain
   Makmal Berita
   Laporan Khas
   Wawancara
   Parlimen
   KiniTV
   (BUTTON) Lagi
   (BUTTON) Hubungi Kami
   Paling Popular
   Terkini
   Lagi berita seperti ini
   #ulasan
   #vaksin
   #dr musa nordin
   Lagi berita dari pengarang
   Dr Musa Nordin
   story image story image
   mk-logo
   Berita
   ULASAN | Menjawab dakwaan Dr Roland berkenaan vaksin Covid-19
   Dr Musa Nordin
   Diterbitkan:  Feb 21, 2021 12:10 PM
   â‹
   Dikemaskini: 12:11 PM

   ULASAN | Saya merujuk video bertajuk berkenaan vaksin Covid-19 oleh Dr
   Roland Victor. Jelas bahawa sikap Dr Roland amat negatif terhadap
   vaksin Pfizer-BioNTech dan hanya fokus kepada kesan sampingan vaksin
   ini, tanpa memberi penjelasan menyeluruh.

   Ini sama seperti tindakan empat NGO sebelum ini yang meremehkan vaksin
   mRNA dalam kenyataan media mereka bulan lalu.

   Saya akan berusaha untuk memberi gambaran yang lebih menyeluruh dan
   menjawab secara khusus perihal kesan sampingan vaksin mRNA.

   Dr Roland dan peminatnya harus maklum bahawa kedua-dua vaksin mRNA,
   iaitu Pfizer dan Moderna, mempunyai kadar berkesan 95 peratus. Sila
   beritahu saya jika ada vaksin lain yang kadar keberkesanannya (vaccine
   efficacy, VE) lebih tinggi daripada Pfizer.

   Jika salah satu daripada NGO, Covid Research Centre memilih ubat ubat
   Ivermectin yang banyak digunakan untuk bunuh parasit dalam binatang, Dr
   Roland pilih ubat apa pula?

   Pfizer dan Moderna telah menerbitkan keputusan ujian fasa ketiga mereka
   dalam New England Journal of Medicine (NEJM), iaitu jurnal perubatan
   yang tersohor di dunia.

   Apa pilihan vaksin Dr Roland? Diharap boleh kongsi pautan jurnal supaya
   boleh dikaji keberkesanan dan keselamatannya.

   Kajian Pfizer dan Moderna menggunakan 73,000 subjek. Ini penting untuk
   memastikan kajian yang dibuat memberi rumusan tepat. Berapa subjek
   dalam ujian vaksin pilihan Dr Roland? Atau berapa subjek dalam kajian
   ubat-ubat yang digunakan Dr Roland dalam rawatannya seharian?

   Pfizer and Moderna telah pun digunakan sebanyak 140 juta dos di lebih
   60 buah negara. Berapa dos vaksin pilihan doktor yang telah digunakan?
   Atau memang doktor tak percaya kepada vaksin, tetapi tak nak kata
   secara terus terang?

   Semua penerbitan ini dan nombor kes dan dos yang digunakan penting agar
   kita dapat mengesahkan sama ada kenyataan yang dibuat oleh pembuat
   vaksin itu benar atau tidak.
     __________________________________________________________________

   Baca: Saya bukan antivaksin - Dr Roland Victor
     __________________________________________________________________

   Masalah Dr Roland ialah dia banyak mengutuk vaksin Pfizer tetapi tidak
   memberi pilihan atau penyelesaian kepada masalah Covid-19. Dia harus
   bersikap "menjadi sebahagian daripada penyelesaian, bukan sebahagian
   daripada masalah". Nampaknya doktor lebih menjadi antara masalah.

   Anak saya yang aktif di media sosial memberitahu bahawa Dr Roland tidak
   percaya bahawa pandemik ini sebagai suatu kebenaran. Malah doktor
   menyatakan bahawa â€œthis pandemic is the greatest hoax of human historyâ€
   (pandemik ini pembohongan yang paling besar dalam sejarah kemanusiaan).

   Padanlah Dr Roland begitu mengkritik vaksin Pfizer. Rupa-rupanya doktor
   antara yang percaya kepada teori konspirasi. Mungkin dia pengikut Judy
   Mikovits, yang siri video "plandemik" yang berasaskan teori kospirasi
   dan mempromosikan matlumat palsu dan fahaman antivaksin.

   Taktik cetuskan ketakutan

   Walaupun saya tak setuju dengan doktor, tetapi saya harus hormati
   pandangannya. Itu hak dia. Seperti kata-kata Oscar Wilde:

   â€œI may not agree with you, but I will defend to the death your right to
   make an ass of yourself.â€

   Tetapi apabila doktor menggunakan media sosial untuk mempengaruhi
   pendengarnya, maka saya harus membetulkan dakwaan yang dilemparkannya
   dengan semborono. Saya agak kecewa apabila ada doktor lain yang
   termakan dengan kata-katanya. Bukankah doktor-doktor dilatih dengan
   seni perubatan berasaskan bukti? Anda harus kenal apa itu fakta, apa
   itu auta.

   Sebelum ini saya telah pun memberi fakta mengenai keberkesanan vaksin
   Pfizer. Anda boleh semak fakta dengan merujuk kepada kajian yang telah
   diterbitkan dalam peer-reviewed jurnal yang saya lampirkan.

   Kajian yang paling mutakhir menunjukkan bahawa vaksin Pfizer bukan
   sekadar mencegah 95 peratus daripada jangkitan Covid-19, tetapi ia juga
   mencegah penularan virus dengan kadar 75 peratus (kajian Pusat
   Perubatan Sheba) dan 89 peratus (kajian Kementerian Kesihatan Israel).

   Kenapa doktor sembunyikan semua penemuan ini? Ini memang salah satu
   taktik golongan antivaksin. Atau mungkin juga dia tidak membaca jurnal
   mutakhir perubatan tetapi hanya mencedok daripada laman-laman
   antivaksin yang sedia ada.

   Sekarang kita fokus kepada kesan sampingan, atau Adverse Effects
   Following Immunisation (AEFI), yang doktor baca daripada prescription
   drug label vaksin Pfizer. Panjang lebar dia baca untuk menakutkan
   penonton videonya. Ini satu lagi taktik jijik kumpulan antivaksin,
   iaitu fear mongering.

   Ia sikap yang bukan saja tidak objektif, malah tidak bertanggungjawab.

   Sudah pasti Pfizer menyenaraikan semua AEFI yang mungkin berlaku. Ini
   adalah ketelusan matlumat, tidak menyembunyikan matlumat seperti
   kalangan antivaksin.

   Seperti dalam isu jururawat yang pengsan setelah mengambil vaksin
   Pfizer. Ada yang mendakwa vaksin telah membunuh jururawat itu,
   sedangkan dia masih hidup dan hanya mengalami â€œvasovagal responseâ€.

   Seperti video jururawat yang ambil vaksin Pfizer dan pingsan. Golongan
   anti-vaksin meviralkan video mengatakan bahwa vaksin Pfizer telah
   membunuh jururawat itu. Walhal dia hidup, dan hanya mengalami
   â€œvasovagal responseâ€.

   Saya boleh nyatakan AEFI ini dengan lebih teliti dan tepat.

   AEFI di tempat suntikan bukan perkara luar biasa. Sakit, kemerahan dan
   bengkak di tempat suntikan adalah biasa. Ia berlaku selepas suntikan
   dan selalu hilang dalam masa satu hingga dua hari sahaja.

   Sumber: Dr Musa Nordin

   Sumber: Dr Musa Nordin

   AEFI sistemik juga perkara yang biasa dengan semua suntikan, bukan
   terkecuali untuk suntikan Pfizer. Sepatutnya seorang doktor seperti Dr
   Roland memahami kenapa AEFI ini berlaku.

   Ia adalah reaksi tabii badan kita yang mengeluarkan cyotkines sebagai
   mediator inflamasi. Ia merangsang badan kita untuk mengeluarkan
   antibodi yang bakal melindungi kita daripada virus Covid-19. Ia suatu
   reaksi yang baik, bukan buruk.

   Sumber: Dr Musa Nordin

   Sungguh cetek ilmu Dr Roland mengenai vaksinologi. Kedangkalan dan
   mungkin juga kebodohannya terserlah apabila dia menakutkan penonton
   videonya dengan AEFI yang minor ini. Doktor-doktor yang tahu konsep
   vaksinologi sebaliknya akan gembira dan berkata:

   â€œWow! Sistem imun saya tengan rancak ni (kicking in), ia tengah aktif
   mengeluarkan antibodi.â€

   Dan semua kesan ini hilang selepas satu atau dua hari sahaja. Mungkin
   segelintir kecil mengambil masa yang lama sedikit untuk kembali pada
   sedia kala.

   Lymphadenopathy adalah kebengkakan kelenjar kita. Sudah pasti ini akan
   berlaku dengan vaksin Pfizer kerana kelenjar adalah tempat di mana
   antibodi dikeluarkan. Sudah pasti ia mengalami sedikit inflamasi dalam
   usahanya untuk membuat antibodi yang bakal melindungi kita.

   Dr Roland bermain dengan emosi penonton dengan menceritakan tentang
   Bellâ€™s Palsy. Ia menunjukkan sikap seorang doktor yang kurang beretika
   dan professional. Golongan antivaksin suka menakutkan pedengar dengan
   cerita-cerita palsu dan tidak berasaskan fakta. Memang ada empat kes di
   kalangan subjek yang mengambil vaksin tetapi apabila kita kira kadar
   (incidence rate) Bellâ€™s Palsy di dalam kumpulan vaksin, ia seperti
   berikut:
     * Kadar dasar (baseline) Bellâ€™s palsy dalam masyarakat umum ialah
       23-35 bagi setiap 100,000 orang setahun
     * Kadar Bellâ€™s Palsy dalam ujian klinikal Pfizer Trial ialah sembilan
       bagi setiap 100,000 orang

   Maknanya risiko Bellâ€™s Palsy dalam kumpulan vaksin Pfizer adalah 2.6 â€“
   3.9 lebih rendah daripada masyarakat umum.

   Namun demikian pihak regulatori seperti Food and Drug Administration
   (Amerika Syarikat) dan Medicines and Healthcare products Regulatory
   Agency (United Kingdom) mengambil maklum mengenai AEFI ini dan
   meneruskan pemerhatian tentangnya.

   Bagi menyakinkan kita bahwa semua AEFI ini kecil sahaja dan tidak
   bahaya, saya lampirkan rujukan daripada British Medical Journal (BMJ),
   satu lagi jurnal yang termasyur di UK yang menerbitkan rumusan Medical
   and Healthcare Regulatory Agency (MHRA-UK) mengenai AEFI vaksin mRNA.

   Orang masih makan kacang

   Bab terakhir mengenai AEFI ialah yang jarang berlaku, iaitu
   anaphylaxis. Kadar risiko AEFI bagi vaksin Pfizer adalah 4.6 kes
   anaphylaxis bagi setiap sejuta dos.

   Cuba bandingkan dengan alahan terhadap kacang. Risiko alahan selepas
   makan kacang ialah 30,000 bagi setiap sejuta Adakah anda akan berhenti
   makan kacang?

   Tetapi Dr Roland tidak mahu ambil vaksin Pfizer walaupun risiko
   anaphylaxis 10,000 lebih kecil daripada risiko alergi makan kacang. Ini
   suatu tindakan yang tidak masuk akal langsung.

   Saya harap mereka yang menonton video Dr Roland akan menimbang fakta
   yang saya sediakan dan menilai kembali hujahnya yang tidak langsung
   berasaskan sains malah lebih bermain dengan emosi dan ketakutan anda.
   Anda boleh semak rujukan saya.

   Bagi mereka yang beragama Islam, saya lampirkan peringatan daripada
   Allah SWT dalam surah Yusuf ayat 108, berhubung perlunya sentiasa
   berdialog dengan hujah dan bukti yang sahih:

   Katakanlah (wahai Muhammad): "Inilah jalanku, aku dan orang-orang yang
   menurutku, menyeru manusia umumnya kepada agama Allah dengan
   berdasarkan keterangan dan bukti yang jelas nyataâ€¦â€
     __________________________________________________________________

   DR MUSA MOHD NORDIN perunding pediatrik dan pengerusi lembaga penasihat
   Gabungan Persatuan Perubatan Islam Sedunia.

   Tulisan ini tidak semestinya mencerminkan pendirian Malaysiakini.
   Lihat Komen
   malaysiakini
   Pertanyaan Umum
   +603-7770 0000
   Tentang
   Tentang Malaysiakini
   Staf
   Jawatan Kosong
   Program Latihan
   Pengiklanan
   Langganan
   Sumbangan
   Digital Network
   KiniTV
   VOIZ Asia
   FG Media
   Undi.info
   Kini Academy
   News Metrics
   Terms of use
   Syarat Penggunaan
   Dasar Privasi
   Subscription / Tech Support
   +603-7770 0017
   [email protected]
   Editorial
   [email protected]
   Lokasi
   No. 9, Jalan 51/205A, Off Jalan Tandang, 46050 Petaling Jaya, Selangor
   RSS Feeds
   Berita
   Kolum
   Surat
